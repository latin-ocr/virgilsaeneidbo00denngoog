arnamar unnoms

AENEIDOS

arnan oumrus

Interea medium Aeneas iam classe tenebat
Certus iter, fluctusque atros aquilone secabat,
Moenia respiciens, quae iam infelicis Elissae
Conlucent flammis. Quae tantum accenderit ignem

5 Causa, latet; duri magno sed amore dolores
Pollut0, notumque, furens quid femina possit,
Triste per augurium Teucrorum pectora ducunt.
Ut pelagus tenuere rates nec iam amplius ulla
Occurrit telluS, maria undique et undique caelum,
10 Olli caeruleus supra caput adstitit imber,
Noctem hiememque ferens, et inhorruit unda tenebris.
lpse gubernator puppi Palinurus ab alta:
“ Heu! quianam tanti cinxerunt aethera nimbi?
Quidve, pater Neptune, paras?’' Sic deinde locutus
ι 5 Colligere arma iubet validisque incumbere remis,
Obliquatque sinus in ventum, ac talia fatur:
“ Magnanimo Aenea, non, si mihi luppiter auctor
Spondeat, hoc sperem ltaliam contingere caelo.
Mutati transversa fremunt et vespere ab atro
20 Consurgunt venti, atque in nubem cogitur aer.
Nec nos obniti contra, nec tendere tantum
Sufficimus. Superat quoniam Fortuna, sequamur,

Quoque vocat, vertamus iter. Nec litora longe '
1²5

 

