LIBER UNDECIMUS Ι 291

Qui regnum Italiae et primos sibi poscat honores.

220 Ingravat haec saevus Drances, solumque vocari
Testatur, solum posci in certamina Turnum.

Multa simul contra variis sententia dictis
Pro Turno, et magnum reginae nomen obumbrat;
Multa virum meritis sustentat lama tropaeis.

225 Hos inter motus, medio in flagrante tumultu,
Ecce super maesti magna Diomedis ab urbe
legati responsa ierunt: nihil omnibus actum
Tantorum impensis operum; nil dona neque aurum
Nec magnas valuisse preces3 aliaarma Latinis

²30 Quaerenda, aut pacem Troiano ab rege petendam.

Deficit ingenti luctu rex ipse Latinus.
Fatalem Aenean manifesto numine ferri
Admonet ira deum tumulique ante ora recentes.
Ergo concilium magnum primosque suorum

235 Imperio accitos alta intra limina cogit.

Olli convenere, fluuntque ad regia plenis
Tecta viis. Sedet in mediis et maximus aevo

. Et primus sceptris, haud laeta fronte, Latinus.
Atque hic legatos Aetola ex urbe remissos,

²40 Quae referant, fari iubet, et responsa reposcit
Ordine cuncta suo. Tum faeta silentia linguis,

Et Venulus dicto parens ita farier infit: ’
“ Vidimus, o cives Diomedem Argivaque castra,
Atque iter emensi casus superavimus omnes,

245 contigimusque manum, qua concidit Ilia tellus
Ille urbem Argyripam patriae cognomine gentis
Victor Gargani condebat Iapygis agris.

Postquam introgressi et coram data copia fandi,
Munera praeferimus, nomen patriamque docemus;
²50 Qui bellum intulerint, quae causa attraxerit Arpos.
“Auditis ille haec placido sic reddidit ore :

 

