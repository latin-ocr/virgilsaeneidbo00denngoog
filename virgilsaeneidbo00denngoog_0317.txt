298 viceour Aanainos

Nuntius ingenti per regia tecta tumultu
Ecce ruit, magnisque urbem terroribus implet:
“ Instructos acie Tiberino a flumine Teucros
450 Tyrrhenamque manum totis descendere campis.'’
Extemplo turbati animi concussaque vulgi

Pectora, et arrectae stimulis haud mollibus irae.
Arma manu trepidi poscunt ; fremit arma iuventus
Flent maesti mussantque patres. Hic undique clamor
455 Dissensu vario magnus se tollit in auras,
Haud secus atque alto in luco cum forte catervae
Consedere avium, piscosove amne Padusae
Dant sonitum rauci per stagna loquacia cycni.
“ Immo '' ait “o cives,” arrepto tempore Turnus,
460 “Cogite concilium, et pacem laudate sedentes:
Illi armis in regna ruunt.” Nec plura locutus
Corripuit sese et tectis citus extulit altis.
‘⁶ Tu, Voluse‚ armari Volscorum edice maniplis
Duc '¹ ait “et Rutulos Equitem, Messapus in armis,
4⁶5 Etcum fratre Coras, latis diffundite campis;
Pars aditus urbis firmet, turresque capessat;
¹ Cetera, qua iusso, mecum manus inferat arma.''
Ilicet in muros tota discurritur urbe.
Concilium ipse pater et magna incepta Latinus
470 Deserit ac tristi turbatus tempore differt,
Multaque se incusat, qui non acceperit ultro
Dardanium Aenean, generumque adsciverit urbi.
Praefodiunt alii portas, aut saxa sudesque
Subvectant. Bello dat signum rauca cruentum
475 Bucina. Tum muros varia cinxere corona
Matronae puerique; vocat labor ultimus omnes.
Nec non ad templum summasque ad Palladis arces
Subvehitur magna matrum regina caterva,
Dona ferens, iuxtaque comes Lavinia virgo,

 

