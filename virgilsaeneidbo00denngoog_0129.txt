112 VERGlLl AENEIDOS

285 Atque animum nunc huc celerem, nunc dividit illuc,
ln partesque rapit varias perque omnia versat.
Haec alternanti potior sententia visa est:

Mnesthea Sergestumque vocat fortemque Serestum,
Classem aptent taciti sociosque ad litora cogant, ,

290 Arma parent, et, quae rebus sit causa novandis,
Dissimulent; sese interea, quando optima Dido
Nesciat et tantos rumpi non speret amores
Temptaturum aditus et quae mollissima fandi
Tempora, quis rebus dexter modus Ocius omnes

²95 Imperio laeti parent ac iussa lacessunt.

At regina dolos-quis fallere possit amantem ἓ-
Praesensit, motusque excepit prima futuros,
Omnia tuta timens. Eadem impia Fama furenti
Detulit armari classem cursumque parari. '

300 Saevit inops animi, totamque incensa per urbem
Bacchatur, qualis commotis excita sacris
Thyias, ubi audito stimulant trieterica Baccho
Orgia nocturnusque vocat clamore Cithaeron.
Tandem his Aenean compellat vocibus ultro:

305 “Dissimulare etiam sperasti, perfide, tantum
Posse nefas, tacitusque mea decedere terra?

Nee te noster amor, nec te data dextera quondam,
Nec moritura tenet crudeli funere Dido?
Quinetiam hiberno moliris sidere classem,

310 Et mediis properas aquilonibus ire per altum,
Crudelis? Quid? si non arva aliena domosque
ignotas peteres, et Troia antiqua maneret,

Troia per undosum peteretur classibus aequor?
Mene fugis? Per ego has lacrimas dextramque tuam
te·-

315 Quando aliud mihi iam miserae nihil ipsa reliqui -

 

