LIBER SEXTUS

Crudelis nati monstrantem vulnera, cernit,
Euhadnenque et Pasiphaen; his Laodamia

It comes, et iuvenis quondam, nunc femina, Caeneus,
Rursus et in veterem fato revoluta figuram.

45⁰ Inter quas Phoenissa recens avulnere Dido
Errabat silva in magna: quam Troius heros
Ut primurn iuxta stetit adgnovitque per umbras
Obscuram, qualem primo qui surgere mense
Aut videt aut vidisse -putat per nubila Lunam,

455 Demisit lacrimas dulcique adfatus amore est:
“Infelix Dido, verus mihi nuntius ergo
Venerat exstinctam, ferroque extrema secutam?
Funeris heu tibi causa fui? Per sidera iuro,

Per superos et siqua fides tellure sub ima est,

460 Invitus, regina, tuo de litore cessi.

Sed me iussa deum, quae nunc has ire per umbras,
Per loca senta situ cogunt noctemque profundam,
‘Imperiis egere suis; nec credere quivi

Hunc tantum tibi me discessu ferre dolorem.

465 Siste gradum, teque aspectu ne subtrahe nostro.

¹Quem fugis? extremum fate, quod te adloquor, hoe est.”
Talibus Aeneas ardentem et torva tuentem

· Lenibat dictis animum, lacrimasque ciebat.

llla solo fixos oculos aversa tenebat,

470 Nec magis incepto vultum sermone movetur,
Quam si dura silex aut stet Marpesia cautes.
Tandem corripuit sese, atque inimica refugit
In nemus umbriferum, coniunx ubi pristinus illi
Respondet curis aequatque Sychaeus amorem.

475 Nec minus Aeneas, casu concussus iniqu0‚
Prosequitur lacrimans longe, et miseratur euntem.

Inde datum molitur iter. Iamque arva tenebant
Ultima, quae bello clari secreta frequentant.

 

