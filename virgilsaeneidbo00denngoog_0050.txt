LIBER PRIMUS

Constitit hic, arcumque manu celeresque sagittas
Corripuit, fidus quae tela gerebat Achates
Ductorisque ipsos primum, capita alta ferentes

190 Cornibus arboreis, sternit, tum vulgus, et omnem
Miscet agens telis nemora inter irondea turbam,
Nec prius absistit, quam septem ingentia victor
Corpora fundat humi et numerum cum navibus aequet
Hinc portum petit, et socios partitur in omnes ’

¹95 Vina bonus quae deinde cadis onerarat Acestes
Litore Trinacrio dederatque abeuntibus heros,
Dividit, et dictis maerentia pectora mulcet:

“ O socii — neque enim ignari sumus ante malorum -

O passi graviora, dabit deus his quoque finem.

200 Vos et Scyllaeam rabiem penitusque sonantes
Accestis scopulos, vos et Cyclopia saxa
Experti: revocate animos maestumque timorem
Mittite; forsan et haec olim meminisse iuvabit.
Per varios castis, per tot discrimina rerum

205 Tendimus in Latium, sedes ubi fata quietas
Ostendunt; illic 'ias regna resurgere Troiae.
Durate, et vosmet rebus servite secundis’'

Talia voce refert, curisque ingentibus aeger

Spem vultu simulat, premit altum corde dolorem.

210 Illi se praedae accingunt dapibusque futuris:
Tergora diripiunt costis et viscera nudant;
Pars in frusta secant veribusque trementia figunt;
Litore aena locant alii, flammasque ministrant.
Tum victu revocant vires, fusique per herbam

215 Implentur veteris Bacchi pinguisque ferinae.
Postquam exempta fames epulis mensaeque remotae,
[imissos longo socios sermone requirunt,
Spemque metumque inter dubii, seu vivere credant,

Sive extrema pati nec iam exaudire vocitos.

 

