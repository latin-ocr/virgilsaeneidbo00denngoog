104 venerii Aruernos

Sed mihi vel tellus optem prius ima dehiscat,

²5 Vel Pater omnipotens adigat me fulmine ad umbras,
Pallentes umbras Erebi noctemque profundam,
Ante, Pudor, quam te violo, aut tua iura resolvo.
Ille meos, primus qui me sibi iunxit, amores
Abstulit; illc habeat secum servetque sepulcro.”
Sic effata sinum lacrimis implevit obortis.

Anna refert: “ O luce magis dilecta sorori,
Solane perpetua maerens carpere iuventa,
Nec dulces natos, Veneris nec praemia noris?
Id cinerem aut Manes credis curare sepultos?
Esto, aegram nulli quondam flexere mariti
Non Libyae, non ante Tyro; despectus Iarbas
Ductoresque alii, quos Africa terra triumphis
Dives alit: placitone etiam pugnabis amori?
Nec venit in mentem, quorum consederis arvis?
Hinc Gaetulae urbes, genus insuperabile bello
Et Numidae infreni cingunt et inhospita Syrtis3
Hinc deserta siti regio, lateque furentes
Barcaei. Quid bella Tyro surgentia dicam, ¹
Germanique minas?

45 Dis equidem auspicibus reor et lunone secunda
Hunc cursum Iliacas vento tenuisse carinae.
Quam tu urbem, soror, hanc cernes, quae surgere regna
Coniugio talil Teucrum comitantibus armis
Punica se quantis attollet gloria rebus!

5ο Tu modo posce deos veniam, sacrisque litatis
Indulge hospitio, causasque innecte morandi,

Dum pelago desaevit hiems et aquosus Orion,
Quassataeque rateS, dum non tractabile caelum.'’
His dictis incensum animum inflammavit amore,

55 Spemque dedit dubiae menti, solvitque pudorem.

Principio delubra adeunt, pacemque per aras ’

 

