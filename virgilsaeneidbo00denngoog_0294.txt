uranu necinus 275

Si mihi, quae quondam fuerat, quamque esse decebat,
Vis in amore foret l non hoc mihi namque negares
615 Omnipotens quin et pugnae subducere Turnum,
Et Dauno possem incolumem servare parenti.
Nunc pereat, Teucrisque pio det sanguine poenas.
llle tamen nostra deducit origine nomen,
Pilumnusque illi quartus pater; et tua larga
620 Saepe manu multisque oneravit limina donis.’'
Cui rex aetherii breviter sic latus Olympi:
‘⁴ Si mora praesentis leti tempusque caduco
Oratur iuveni, meque hoc ita ponere sentis
Tolle fuga Turnum atque instantibus eripe fatis
625 Hactenus indulsisse vacat. Sin altior istis
Sub precibus venia ulla latet, totumque moveri
Mutarive putas bellum, spes pascis inanes.”
Et luno adlacrimans: “ Quid, si, quae voce gravaris,
Mente dares atque haec Turno rata vita maneret?
630 Nunc manet insontem gravis exitus; aut ego veri
Vana feror. Quod uto potius formidine falsa
Ludar‚ et in melius tua, qui potes, orsa reflectas l ”
Haec ubi dicta dedit, caelo se protinus alto
Misit, agens hiemem nimbo succincta per auras,
⁶35 Iliacamque aciem et Laurentia castra petivit.
Tum dea nube cava tenuem sine viribus umbram
In faciem· Aeneae-visu mirabile monstrum-
Dardaniis ornat telis, clipeumque iubasque
Divini adsimulat capitiS, dat inania verba,
640 Dat sine mente sonum, gressusque effingit euntis,
· Morte obita quales fama est volitare figuras,
Aut quae sopitos deludunt somnia sensus.
At primas laeta ante·acies exsultat imag0,
Inritatque virum telis et voce lacessit.
645 Instat cui Turnus, stridentemque eminus hastam

 

