brnen Duobucmus 31 ς

“ Turne, per has ego te lacrimas, per si quis Amatae
Tangit honos animum, -spes tu nunc una, senectae
Tu requies miserae; decus imperiumque Latini

Te penes; in te omnis domus inclinata recumbit-,-

⁵ ⁶0 Unum oro: desiste manum committere Teucris.

Qui te cumque manent isto certamine casus,

Et me, Turne, manent; simul haec invisa relinquam

Lumina, nec generum Aenean captiva videbo.”
Accepit vocem lacrimis Lavinia matris

⁶5 Flagrantes perfusa genas, cui plurimus ignem
Subiecit rubor, et calefacta per ora· cucurrit.

Indum sanguineo veluti violaverit ostro
Si quis ebur, aut mixta rubent ubi lilia multa
Alba rosa :tales virgo dabat ore colores.

70 Illum turbat amor, figitque in virgine vultus.
Ardet in arma magis, paucisque adfatur Amatam:
“ Ne, quaeso, neme lacrimis neve omine tanto
Prosequere in duri certamina Martis euntem,

O mater; neque enim Turno mora libera mortis.

75 Nuntius haec, Idmon, Phrygio mea dicta tyranno
Haud placitura reier: Cum primum crastina caelo
Puniceis invecta rotis Aurora rubebit,

Non Teucros agat in-Rutulos; Teucrum arma quie-
scant, 1

Et Rutuli; nostro dirimamus sanguine bellum;
80 Illo quaeratur coniunx Lavinia campo.”
Haec ubi dicta dedit, rapidusque in tecta recessit,
Poscit equos, gaudetque tuens ante ora frementes,
Pilumno quos ipsa decus dedit Orithyia,
Qui candore nives anteirent, cursibus auras
85 Circumstant properi aurigae manibusque lacessunt
Pectora plausa cavis et colla comantia pectunt.
Ι lpse dehinc auro squalentem alboque orichalco

 

