128

90

¹¹5

120

VERGILI AENElDOS

Mille iacit varios adverso sole colores.
Obstipuit visu Aeneas, Ille agmine longo
Tandem inter pateras et levia pocula serpens
Libavitque dapes, rursusque innoxius imo ,
Successit tumulo, et depasta altaria liquit.

Hoc magis inceptos genitori instaurat honores',
Incertus, Geniunme loci famulumne parentis
Esse putet; caedit binas de more bidentes,

, Totque sues, totidem nigrantes terga iuvencos

Vinaque fundebat pateris animamque vocabat
Anchisae magni Manesque Acheronte remissos
Nec non et socii, quae cuique est copia, laeti
Dona ferunt, onerant aras mactantque iuvencos3
Ordine ae'na locant alii, fusique per herbam
Subiciunt veribus prunas et viscera torrent.

Exspectata dies aderat nonamque serena
Auroram Phaethontis equi iam luce vehebant,
Famaque finitimos et clari nomeu Acestae
Excierat; laeto complerant litora coetu,

Visuri Aeneadas, pars et certare parati.

Munera principio ante oculos circoque locantur
In medio, sacri tripodes viridesque coronae

Et palmae, pretium victoribus, armaque et ostro
Periusae vestes argenti aurique talenta;

Et tuba commissos medio canit aggere ludos,

Prima pares ineunt gravibus certamina remis
Quattuor ex omni delectae classe carinae.
Velocem Mnestheus agit acri remige Pristim,
(Mox Italus Mnestheus, genus a quo nomine Memmi)
ingentemque Gyas ingenti mole Chimaeram,
Urbis opus, triplici pubes quam Dardana versu
Impellunt, terno consurgunt ordine remi;

 

