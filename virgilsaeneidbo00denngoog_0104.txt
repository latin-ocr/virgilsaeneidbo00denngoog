LIBER TERTIUS

Adgnosco, Scaeaeque amplector limina portae.
Necnon et Teucri socia simul urbe fruuntur.
Illos porticibus rex accipiebat in amplis;
Aulai medio libabant pocula Bacchi,
355 Impositis auro dapibus, paterasque tenebant.
lamque dies alterque dies processit, et aurae
Vela vocant tumidoque inflatur carbasus austro;
His vatem aggredior dictis ac talia quaeso: Ι
“ Troiugena, interpres divum, qui numina Phoebi,
360 Qui tripodas, Clarii lauruS, qui sidera sentis
Et volucrum linguas et praepetis omina pennae,
Fare age-namque omnem cursum mihi prospera
dixit
Religio, et cuncti suaserunt numine divi
ltaliam petere et terras temptare repostas;
3⁶5 Sola novum dictuque nefas Harpyia Celaeno
Prodigium canit, et tristes denuntiat iras¹
Obscenamque famem -quae prima pericula vito?
Quidve sequens tantos possim superare labores?’'
Hic Helenus, caesis primum de more iuvencis
370 Exorat pacem divum, vittasque resolvit
Sacrati capitis, meque ad tua limina, Phoebe,
Ipse manu multo suspensum numine ducit,
Atque haec deinde canit divino ex ore sacerdos:
“Nate dea, -nam te maioribus ire per altum
37 5 Auspiciis manifesta fides: sic lata deum rex
Sortitur, volvitque vices, is vertitur ordo-
Pauca tibi e multis, quo tutior hospita lustres
Aequora et Ausonio possis considere portu,
Expediam dictis; prohibent nam cetera Parcae
380 Scire Helenum farique vetat Saturnia luno.
‚Principio Italiam, quam tu iam rere propinquam
Vicinosque, ignare, paras invadere portus,

 

