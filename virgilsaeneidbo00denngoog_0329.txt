310 VERGIL1 taurinos

840 Ingemuitque deditque has imo pectore voces:
“Heu nimium, virgo, nimium crudele luisti.
Supplicium, Teucros conata lacessere bello!
Nec tibi desertae in dumis coluisse Dianam

Profuit, aut nostras umero gessisse sagittas.

845 Non tamen indecorem tua te regina reliquit
Extrema iarn in morte; neque hoc sine nomine letum
Per gentes erit, aut famam patieris inultae.

Nam quicumque tuum violavit vulnere corpus,

Morte luet merita.'' Fuit ingens monte sub alto
85ὸ Regis Dercenni terreno ex aggere bustum

Antiqui Laurentis, opacaque ilice tectum;

Hic dea se primum rapido pulcherrima nisu

Sistit et Arruntem tumulo speculatur ab alto.

Ut vidit laetantem animis ac vana tumentem,

855 “ C'ur ’' inquit “diversus abis? huc derige gressum,
Huc periture veni, capias ut digna Camillae
Praemia. Tune etiam telis moriere Dianae? ”

Dixit, et aurata volucrem Threissa sagittam
Deprompsit pharetra, cornuque infensa tetendit,

860 Et duxit longe, donec curvata coirent
Inter se capita, et manibus iam tangeret aequis,
Laeva aciem ferri, dextra nervoque papillam.
Extemplo teli stridorem aurasque sonantes
Audiit una ArrunS, haesitque in corpore ferrum.

865 Illum exspirantem socii atque extrema gementem.
Obliti ignoto camporum in pulvere linquunt;

Opis ad aetherium pennis aufertur Olympum.
Prima fugit, domina amissa, levis ala Camillae; Ι
Turbati fugiunt Rutuli, fugit acer Atinas “

870 Disiectique duces desolatique manipli
Tuta petunt, et equis aversi ad moenia tendunt.
Nec quisquam instantes Teucros letumque ferentes

 

