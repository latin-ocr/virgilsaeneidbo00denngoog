LIBER DUODECIMUS 329

Tres uno congressu, et maestum mittit Oniten,
5ι5 Nomine Echionium matrisque genus Peridiae;
Hic iratres Lycia missos et Apollinis agris,
Et iuvenem exosum nequiquam bella Menoeten,
Arcada, piscosae cui circum flumina Lernae
Ars luerat pauperque domus, nec nota potentum
520 Munera, conductaque pater tellure serebat.
Ac velut immissi diversis partibus ignes
Arentem in silvam et virgulta sonantia laur0;
Aut ubi decursu rapido de montibus altis '
Dant sonitum spumosi amnes, etin aequora currunt
525 Quisque suum populatus iter: non segnius ambo
Aeneas Turnusque ruunt per proelia; nunc, nunc
Fluctuat ira intus; rumpuntur nescia vinci
Pectora; nunc totis in vulnera viribus itur.
Murranum hic, atavos et avorum antiqua sonantem
53ο Nomina, per regesque actum genus omne Latinos,
Praecipitem scopulo atque ingentis turbine saxi
Excutit, effunditque solo: hunc lora et iuga subter
Provolvere rotae; crebro super ungula pulsu
Incita nec domini memorum proculcat equorum.
535 Ille ruenti Hyllo animisque immane frementi
Occurrit, telumque aurata ad tempora torquet:
Olli per galeam fixo stetit hasta cerebro.
Dextera nec tua te, Graium fortissime, Cretheu, '
Eripuit Turno; nec di texere Cupencum, ’
54⁰ Aenea veniente, sui: dedit obvia ferro
Pectora, nec misero clipei mora proluit aerei.
Te quoque Laurentes viderunt, Aeole‚ campi
, Oppetere et late terram consternere tergo
Occidis, Argivae quem non potuere phalanges
545 Sternere, nec Priami regnorum eversor Achilles;
Hic tibi mortis erant metae, domus alta sub Ida;

 

