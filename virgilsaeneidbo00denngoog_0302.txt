LIBER DECIMUS

Incipias conferre manum.”

Tantum effatus, et infesta subit obvius hasta.
llle autem: “Quid me erepto, saevissime, nato
Tcrres? haec via sola fuit, qua perdere posses.

880 Nec mortem horremus, necdivum parcimus ulli.
Desine: nam venio moriturus et haec tibi porto
Dona prius.'' Dixit, telumque intorsit in hostem;
lnde aliud superatque aliud figitque, volatque
Ingenti gyro; sed sustinet aureus umbo.

885 Ter circum astantem laevos equitavit in orbes,
Tela manu iaciens; ter secum Trolus heros
immanem aerato circumfert tegmine silvam.
lnde ubi tot traxisse moras, tot spicula taedet
Vellere, et urgetur pugna congressus iniqua,

890 Multa movens animo iam tandem erumpit, et inter
Bellatoris equi cava tempora conicit hastam.

Tollit se arrectum quadrupes, et calcibus auras
Verberat, effusumque equitem super ipse secutus
implicat, eiectoque incumbit cernuus armo.

' 895 Clamore incendunt caelum Troesque Latinique.
Advolat Aeneas, vaginaque eripit ensem,

Et super haec: “Ubi nunc Mezentius acer, et illa
Effera vis animi? ” Contra Tyrrhenus, ut auras
Suspiciens hausit caelum, mentemque recepit:

900 “Hostis amare, quid increpitas mortemque minaris?
Nullum in caede nefas, nec sic ad proelia verri.
Nec tecum meus haec pepigit mihi foedera Lausus.
Unum hoc, per, si qua est victis venia hostibus, oro:
Corpus humo patiare tegi. Scio acerba meorum

905 Circumstare odia; hunc, oro, defende furorem,

Et me consortem nati concede sepulcro.”
Haec loquitur, iuguloque haud inscius accipit ensem,
Undantique animam diffundit in arma cruore.

 

