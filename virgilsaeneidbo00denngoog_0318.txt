anian annuemus

480 Causa mali tanti, oculos deiecta decoros
Succedunt matres, et templum ture vaporant,
Et maestas alto fundunt de limine voces
“ Armipotens, praeses belli, Tritonia virgo,
Frange manu telum Phrygii praedonis, et ipsum

485 Pronum sterne solo, portisque effunde sub altis''
Cingitur ipse furens certatim in proelia Turnus.
Iamque adeo Rutulum thoraca indutus aenis
Horrebat squamis surasque incluserat auro,
Tempora nudus adhuc, laterique accinxerat ensem,

490 Fulgebatque alta decurrens aureus arce,
Exsultatque animis, et spe iam praecipit hostem:
Qualis ubi abruptis fugit praesaepia vinclis
Tandem liber equuS, campoque potitus aperto
Aut ille in pastus armentaque tendit equarum,

495 Aut, adsuetus aquae perfundi flumine noto,
Emicat, arrectisque fremit cervicibus alte
Luxuriam, luduntque iubae per colla, per armos.

Obvia cui, Volscorum acie comitante, Camilla

Occurrit, portisque ab equo regina sub ipsis

500 Desiluit, quam tota cohors imitata relictis
Ad terram defluxit equis; tum talia latur:
“Turne, sui merito si qua est fiducia forti,
Audeo et Aeneadum promitto occurrere turmae
Solaque Tyrrhenos equites ire obvia contra.

505 Me sine prima manu temptare pericula belli;
Tu pedes ad muros subsiste, et moenia serva.’'
Turnus ad haec, oculos horrenda in virgine fixus:
“O decus Italiae virg0, quas dicere grates, ’
Quasve referre parem? sed nunc, est omnia quando

= 510 Iste animus supra, mecum partire laborem.

Aeneas, ut fama fidem missique reportant

Exploratores, equitum levia improbus arma

 

