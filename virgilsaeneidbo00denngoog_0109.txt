96 Α VERGlLl AENEIDOS

Haud segnis strato surgit Palinurus et omnes
Explorat ventos, atque auribus aera captat;

5ι 5 Sidera cuncta notat tacito labentia caelo,

Arcturum pluviasque Hyadas 'geminosque Triones,

Armatumque auro circumspicit Oriona.

Postquam cuncta videt caelo constare sereno

Dat clarum e puppi signum3 nos castra movemus
520 Temptamusque viam et velorum pandimus alas

Iamque rubescebat stellis Aurora fugatis

Cum procul obscuros colles humilemque videmus

Italiam. ltaliam primus conclamat Achates,

ltaliam laeto socii clamore salutant.

5²5 Tum pater Anchises magnum cratera corona
Induit implevitque mero, divosque vocavit
Stans celsa in puppi:

“Di maris et terrae tempestatumque potentes
Ferte viam vento facilem et spirate secundi.''

530 Crebrescunt optatae aurae, portusque patescit
lam propior,' templumque apparet in arce Minervae.
l'ela legunt socii, et proras ad litora torquent.
Portus ab Euroo fluctu curvatus in arcum ;

Obiectae salsa spumant aspargine cautes,

555 Ipse latet ; gemino demittunt bracchia muro
Turriti scopuli, refugitque ab litore templum.
Quattuor hic, primum omen, equos in gramine vidi , ¹
Tondentes campum late, candore nivali.

Et pater Anchises: “Bellum, ο terra hospita, portas3

540 Bello armantur equi, bellum haec armenta minantur. l
Sed tamen idem olim curru succedere sueti =
Quadrupedes et frena iugo concordia ferre:

Spes et paciS,’' ait. Tum numina sancta precamur
Palladis armisonae, quae prima accepit ovantes,
545 Et capita ante aras Phrygio velamur amictu;

 

