LIBER DUODECIMUS

Ac uelut in somnis, oculos ubi languida pressit
Nocte quies, nequiquam avidos extendere cursus

910 Velle videmur, etin mediis conatibus aegri
Succidimus; non lingua valet, non corpore notae
Sufficiunt vires, ηερ vox aut verba sequuntur:
Sic Turno, quacumque viam virtute petivit,

Successum dea dira negat. Tum pectore sensus
9¹5 Vertuntur varii: Rutulos aspectatet urbem,
Cunctaturque metu, telumque instare tremescit;
Nec, quo se eripiat, nec, qua vi tendat in hostem,
Nec currus usquam videt aurigamve sororem.
Cunctanti telum Aeneas fatale coruscat,
9²0 Sortitus fortunam oculis, et corpore toto
Eminus intorquet. Murali concita numquam
Tormento sic saxa'fremunt, nec fulmine tanti
Dissultant crepitus. Volat atri turbinis instar
Exitium dirum hasta ferens, orasque recludit
925 Loricae et clipei extremos septemplicis orbes.
Per medium stridens transit femur. Incidit ictus.
Ingens ad terram duplicato poplite Turnus.
Consurgunt gemitu Rutuli, totusque remugit
Mons circum, et vocem late nemora alta remittunt.
930 Ille humiles supplexque oculos dextramque pre-
cantem
Protendens “Equidem merui, nec deprecor '' inquit;
‘⁴ Utere sorte tua. · Miseri te si qua parentis
Tangere cura potest, oro, -fuit et tibi talis
Anchises genitor- Dauni miserere senectae, ’
935 Et me, seu corpus spoliatum lumine, mavis,
Redde meis. Vicisti‚ et victum tendere palmas
Ausonii videre; tua est Lavinia coniunx:
Ulterius ne tende odiis.'’ Stetit acer in armis
Aeneas volvens oeulos, dextramque repressit;

 

