arnan snmus·

3¹5 Navita sed tristis nunc hos nunc accipit illos,
Ast alios longe submotos arcet harena.
Aeneas- miratus enim motusque tumultu -
“ Dic '' ait, ‘⁴ o virgo, quid vult concursus ad amnem?
¹ Quidve petunt animae? vel quo discrimine ripas ’
320 Hae linquunt, illae remis vada livida verrunt ?''
Olli sic breviter iata est longaeva sacerdos:
“Anchisa generate, deum certissima proles,
’ Cocyti stagna alta vides Stygiamque paludem,
Di cuius iurare timent et tallere numen.
3²5 Haec omnis, quam cernis, inops inhumataque turba est ;
Portitor ille Charon ; hi, quos vehit unda, sepulti.
Nec ripas datur horrendas et rauca fluenta
Transportare prius quam sedibus ossa quierunt.
Centum errant annos volitantque haec litora circum;
330 Tum demum admissi stagna exoptata revisunt.”
Constitit Anchisa satus et vestigia pressit,
Multa putans, sortemque animo miseratus iniquam.
Cernit ibi maestos et mortis honore carentes
Leucaspim et Lyciae ductorem classis Oronten,
335 Quos simul a Troia ventosa per aequora vectos
Obruit Auster, aquainvolvens navemque virosque.
Ecce gubernator sese Palinurus agebat, ⁴
Qui Libyco nuper cursu, dum sidera servat,
Exciderat puppi mediis effusus in undis.
340 Hunc ubi vix multa maestum cognovit in umbra,
' Sic prior adloquitur: “Quis te, Palinure, deorum
Eripuit nobis, medioque suh aequore mersit?
Dic age. Namque mihi, fallax haud ante repertus,
Hoc uno responso animum delusit Apollo,
345 Qui fore te ponto incolumem, finesque canebat
Venturum Ausonios En haec promissa fides est? '²
llle autem: “Neque te Phoebi cortina fefellit,

 

