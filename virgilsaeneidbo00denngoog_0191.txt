174 vanem Aruernos

Dixit, et ante tulit gressum, camposque nitentes
. ’ Desuper ostentat ; dehinc summa cacumina linquunt.
At pater Anchises penitus convalle virenti

680 Inclusas animas superumque ad lumen ituras Ι
Lustrabat studio recolens, omnemque suorum
Forte recensebat numerum carosque nepotes,
Fataque fortunasque virum moresque manusque.
Isque ubi tendentem adversum per gramina vidit '

685 Aenean, alacris palmas utrasque tetendit,
Effusaeque genis lacrimae, et vox excidit ore:
“Venisti tandem, tuaque exspectata parenti

Ι Vicit iter durum pietas? datur ora tueri,

Nate, tua, et notas audire et reddere voces?

690 Sic equidem ducebam animo rebarque futurum,

⁵ Tempora dinumerans, nec me mea cura fefellit.
Quas ego te terras et quanta per aequora vectum
Accipio! quantis iactatum, nate, periclis!
Quam metui, ne quid Libyae tibi regna nocerent l ’'

⁶95 llle autem: “Tua me, genitor, tua tristis imag0,
Saepius occurrens, haec limina tendere adegit:
Stant sale Tyrrheno classes Da iungere dextram,
Da, genitor, teque amplexu ne subtrahe nostro.²'
Sic memorans largo fletu simul ora rigabat.

700 Ter conatus ibi collo dare bracchia circum,

Ι Ter frustra comprensa manus effugit imago,
Par levibus ventis volucrique simillima* somno.
Interea videt Aeneas in valle reducta

Seclusum nemus et virgulta sonantia silvae,

705 Lethaeamque, domos placidas qui praenatat, amnem.
Hunc circum innumerae gentes populique volabant ;
Ac velut in pratis ubi apes aestate serena
Floribus insidunt variis, et candida circum

⁴ Lilia funduntur, strepit ¹omnis murmure campus,

 

