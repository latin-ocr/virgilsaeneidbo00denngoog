LIBER DUODECIMUS 327

Ossa tremor3 prima ante omnes Iuturna Latinos
Audiit adgnovitque sonum, et tremefacta refugit.
45ο Ille volat, campoque atrum rapit agmen aperto.
Qualis ubi ad terras abrupto sidere nimbus
It mare per medium; miseris‚‘heu, praescia longe
'Horrescunt corda agricolis; dabit ille ruinas
Arboribus, stragemque satis; ruet omnia late ;¹
455 Ante volant, sonitumque ierunt ad litora venti:
Talis in adversos ductor Rhoeteius hostes
Agmen agit; densi cuneis se quisque coactis
Agglomerant. Ferit ense gravem Thymbraeus Osirim,
Arcetium Mnestheus, Epulonem obtruncat Achates,
⁴⁶0 Ufentemque Gyas3 cadit ipse Tolumnius augur,
Primus in adversos telum qui torserat hostes.
Tollitur in caelum clamor, versique vicissim
Pulverulenta fuga Rutuli dant terga per agros.
lpse neque aversos dignatur sternere morti,
⁴⁶5 Nec pede congressos aequo nec tela ferentes
Insequitur; solum densa in caligine Turnum
Vestigat lustrans solum in certamina poscit.
Hoc concussa metu mentem Iuturna virago
Aurigam Turni media inter lora Metiscum
470 Excutit, et longe lapsum temone relinquit 3
lpsa subit, manibusque undantes flectit habenas '
Cuncta gerens, vocemque et corpus et arma Metisci.
Nigra velut magnas domini cum divitis aedes
Pervolat et pennis alta atria lustrat hirundo
475 Pabula parva legens nidisque loquacibus escas,
Et nunc porticibus vacuis, nunc umida circum
Stagna sonat: similis medios Iuturna per hostes
Fertur equis rapidoque volans obit omnia curru;
lamque hic germanum, iamque bic ostentat ovantem,

480 Nec conferre manum patitur; volat avia longe.

 

