100 VERGlLl AENEIDOS

645 “Tertia iam Lunae se cornua lumine complent,
' Cum uitam in silvis inter deserta ferarum
Lustra domosque traho, vastosque ab rupe Cyclopas
Prospicio, sonitumque pedum vocemque tremesco.
Victum infelicem, bacas lapidosaque corna,

656 Dant rami, et vulsis pascunt radicibus herbae.
Omnia conlustrans, hanc primum ad litora classem
Conspexi venientem. Huic me, quaecumque fuisset,
Addixi; satis est gentem effugisse nefandam.

Vos animam hanc potius quocumque absumite let0.''

655 Vix ea fatus erat, summo cum monte videmus
Ipsum inter pecudes vasta se mole moventem

Pastorem Polyphemum ct litora nota petentem,
Monstrum horrendum, informe, ingens, cui lumen
ademptum.
Trunca manu pinus regit et vestigia firmat;

660 Lanigerae comitantur oves; ea sola voluptas
Solamenque mali.

Postquam altos tetigit fluctus et ad aequora venit,
Luminis effossi fluidum lavit inde cruorem,
Dentibus infrendens gemitu, graditurque per aequor

665 Iam medium, necdum fluctus latera ardua tinxit.
Nos procul inde fugam trepidi celerare, receptu -
Supplice sic meritc, tacitique incidere funem;
Verrimus et proni certantibus aequora remis.

Sensit, et ad sonitum vocis vestigia torsit.

. 670 Verum ubi nulla datur dextra adfectare potestas,
Nec potis Ionios fluctus aequare sequendo,
Clamorem immensum tollit, quo pontus et omnes
Contremuere undae, penitusque exterrita tellus
Italiae, curvisque immugiit Aetna cavernis.

675 At genus e silvis Cyclopum et montibus altis
Excitum ruit ad portus et litora complent.

 

