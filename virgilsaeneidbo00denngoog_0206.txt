LIBER SEPTIMUS

Intentos volvens oculos. Nec purpura regem
Picta movet, nec sceptra movent Priameia tanturn,
Quantum in conubio natae thalamoque moratur;
Et veteris Fauni volvit sub pectore sortem.
²55 Hunc illum fatis externa ab sede proiectum
Portendi generum, paribusque in regna vocari
Auspiciis; hinc progeniem virtute futuram
Egregiam, et totum quae viribus occupet orbem. ,
Tandem laetus ait: “Di nostra incepta secundent
260 Auguriumque suum! Dabitur, Troiane, quod optas.
Munera nec sperno. Non vobio, rege Latino,
Divitis uber agri Troiaeve opulentia deerit.
lpse modo Aeneas, nostri si tanta cupido est,
Si iungi hospitio properat sociusque vocari,
265 Adveniat, vultus neve exhorrescat amicos.
Pars mihi pacis erit dextram tetigisse tyranni.
Vos contra regi mea nunc mandata referte.
Est mihi nata, viro gentis quam iungere nostrae
Non patrio ex adyto sortes, non plurima caeio
270 Monstra sinunt; generos externis adfore ab oris,
Hoc Latio restare canunt, qui sanguine nostrum
Nomen in astra ferants Hunc illum poscere fata
Et reor, et, si quid veri mens augurat, opt0.'¹
Haec effatus equos numero pater eligit omni
275 (Stabant ter centum nitidi in praesaepibus altis);
Omnibus extemplo Teucris iubet ordine duci
Instratos ostro alipedes pictisque tapetis
(Aurea pectoribus demissa monilia pendent;
Tecti auru, fulvum mandunt sub dentibus aurum),
280 Absenti Aeneae currum geminosque iugales
Semine ab aetheri0, spirantes naribus ignem,
Illorum de gente, patri quos daedala Circe ,
Supposita de matre nothos iurata creavit.

 

