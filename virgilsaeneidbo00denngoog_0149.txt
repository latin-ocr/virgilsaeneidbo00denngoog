132 VERGlLl AENElDOS

Radit iter liquidum, celeres neque commovet alas:
Sic Mnestheus, sic ipsa rugaesecat ultima Pristis
Aequora, sic illam lert impetus ipse volantem.

Et primum in scopulo luctantem deserit alto
Sergestum brevibusque vadis frustraque vocantem
Auxilia et fractis discentem currere remis.

Inde Gyan ipsamque ingenti mole Chimaeram
Consequitur; cedit, quoniam spoliata magistro est.
Solus iamque ipso superest in fine Cloanthus,
¹ Quem petit, et summis adnixus viribus urget.
Tum vero ingeminat clamor, cunctique sequentem
Instigant studiis, resonatque fragoribus aether.
Hi proprium decus et partum indignantur honorem
²30 Ni teneant, vitamque volunt pro laude pacisci3
Hos successus alit: possunt, quia posse videntur.
Et fors aequatis cepissent praemia rostris
Ni palmas ponto tendens utrasque Cloanthus
Fudissetque preces, divosque in vota vocasset:
“ Di, quibus imperium pelagi est, quorum aequora
curr0,
Vobis laetus ego hoc candentem in litore taurum
Constituam ante aras, voti reuS, extaque salsos ¹
Proiciam in fluctus et vina liquentia fundanr.”

Dixit, eumque imis suh fluctibus audiit omnis
Nereidum Phorcique chorus Panopeaque virg0,

Et pater ipse manu magna Portunus euntem
' Impulit; illa Noto citius volucrique sagitta
Ad terram fugit, et portu se condidit alto.

Tum satus Anchisa, cunctis ex more vocatis
Victorem magna praeconis voce Cloanthum
Declarat, viridique advelat tempora lauro;
Muneraque in naves ternos optare iuvencos
Vinaque et argenti magnum dat ferre talentum.

 

