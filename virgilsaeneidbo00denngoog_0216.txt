LIBER SEPTIMUS

Terrorem ingeminat: Teucros in regna vocari,
Stirpem admisceri Phrygiam, se limine pelli.
58ο Tum, quorum attonitae Baccho nemora avia matres
Insultant thiasiS, —- neque enim leve nomen Amatae,—
Undique collecti coeunt, Martemque fatigant.
· Ilicet infandum cuncti contra omina bellurn,
Contra lata deum, perverso numine poscunt.
585 Certatim regis circumstant tecta Latini;
llle velut pelagi rupes immota resistit,
Ut pelagi rupes magno veniente fragore,
Quae sese, multis circum latrantibus undis,
Mole tenet; scopuli nequiquam et spumea circum
590 Saxa fremunt, laterique inlisa refunditur alga.
Verum ubi nulla datur caecum exsuperare potestas
Consilium, et saevae nutu lunonis eunt reS,
Multa deos aurasque pater testatus inanes,
“ Frangimur heu fatis '' inquit ‘⁴ ierimurque procella!
595 Ipsi has sacrilego pendetis sanguine poenas,
O miseri. Te, Turne, nefaS, te triste manebit
Supplicium, votisque deos venerabere seris.
Nam mihi parta quieS, omnisque in limine portus;
Funere felici spolior.’' Nec plura locutus
600 Saepsit se tentia, rerumque reliquit habenas.

Mos erat Hesperio in Latio, quem protinus urbes
Albanae coluere sacrum, nunc maxima rerum
Roma colit, cum prima movent in proelia Martem,
Sive Getis inferre manu lacrimabile bellurn

605 Hyrcanisve Arabisve parant, seu tendere ad Indos
Auroramque sequi Parthosque reposcere signa.
·Sunt geminae Belli portae-sic nomine dicunt—-
Religione sacrae et saevi formidine Martisa

Centum aerei claudunt vectes aeternaque ferri
610 Robora, nec custos absistit limine Ianus:

 

