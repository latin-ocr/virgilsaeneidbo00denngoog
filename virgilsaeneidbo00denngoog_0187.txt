170 - venerii Aruernos

545 Discedam, explebo numerum, reddarque tenebris.
I decus, i, nostrum3 melioribus utere latis'’
Tantum effatus, et in verbo vestigia torsit.

Respicit Aeneas; subito et sub rupe sinistra
Moenia lata videt, triplici circumdata muro,

55ο Quae rapidus flammis ambit torrentibus amnis
Tartareus Phlegethon, torquetque sonantia saxa.
Porta adversa ingens, solidoque adamante columnae,
Vis ut nulla virum, non ipsi exscindere bello
Caelicolae valeant ; stat ferrea turris ad auras

555 Tisiphoneque sedens, palla succincta cruenta,
Vestibulum exsomnis servat noctesque diesque.

Hinc exaudiri gemitus, et saeva sonare
Verbera; tum stridor ferri, tractaeque catenae.
. Constitit Aeneas, strepituque exterritus haesit.

560 “Quae scelerum facies? ovirgo,¹ effare; quibusve
Urgentur poenis? quis tantus plangor ad auras ἓ ”
Tum vates sic orsa loqui: “Dux inclute Teucrum,
Nulli fas casto sceleratum insistere limen;

Sed mecum lucis Hecate praefecit Auernis,

565 Ipsa deum poenas docuit, perque omnia duxit.
Cnosius haec Rhadamanthus habet, durissima regna,
Castigatque auditque doloS, subigitque fateri,
Quae quis apud superos furto laetatus inani, .
Distulit in seram commissa piacula mortem.

570 Continuo sontes ultrix accincta flagello
Tisiphone quatit insultans, torvosque sinistra
Intentans angues vocat agmina saeva sororum.
Turn demum horrisono stridentes cardine sacrae
Panduntur portae. Cernis, custodia qualis

575 Vestibulo sedeat? facies quae limina servet?
Quinquaginta atris¹ immanis hiatibus Hydra
Saevior intus habet sedem. Tum Tartarus ipse

 

