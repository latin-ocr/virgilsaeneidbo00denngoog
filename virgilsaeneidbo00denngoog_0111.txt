98 VERGlLl AENEIDOS

Urgeri mole hac, ingentemque insuper Aetnam
58ο Impositam ruptis flammam exspirare 'caminis;
Et fessum quotiens mutet latus, intremere omnem
Murmure Trinacriam, et caelum subtexere lum0.
Noctem illam tecti silvis immania monstra
PerierimuS, nec, quae sonitum det causa, videmus.
585 Nam neque erant astrorum ignes, nec lucidus aethra
Siderea polus, obscuro sed nubila caelo ’
Et Lunam in nimbo nox intempesta tenebat.
Postera iamque dies primo surgebat Eoo,
Umentemque Aurora polo dimoverat umbram:
590 Cum subito e silvis, macie confecta suprema,
Ignoti nova forma viri miserandaque cultu
Procedit supplexque manus ad litora tendit.
Respicimus. Dira inluvies immissaque barba, q
Consertum tegumen spinis; at cetera Graius
595 Et quondam patriis ad Troiam missus in armis
Isque ubi Dardanios habitus et Trota vidit
Arma procul, paulum aspectu conterritus haesit,
Continuitque gradum; mox sese ad litora praeceps
Cum fletu precibusque tulit: “Per sidera testor,
600 Per superos atque hoc caeli spirabile lumen,
Tollite me, Teucri3 quascumque abducite terras;
Hoc sat erit. Scio me Danais e classibus unum,
Et bello iliacos fateor petiisse Penates.
Pro quo, si sceleris tanta est iniuria nostri,
605 Spargite me in fluctus, vastoque immergite ponto.
Si pereo, hominum manibus periisse iuvabit.”
Dixerat, et genua amplexus genibusque volutans
Haerebat. Qui sit, fari, quo sanguine cretus, l
Hortamur; quae deinde agitet fortuna, fateri.
610 lpse pater dextram Anchises haud multa moratus,
Dat iuveni, atque animum praesenti pignore firmat.

 

