222 VERGILI AENEIDOS

480 GenS, bello praeclara, iugis insedit Etruscis.
Hanc multos florentem annos rex deinde superbo
Imperio et saevis tenuit Mezentius armis.

Quid memorem infandas caedes quid facta tyranni
Effera? di capiti ipsius generique reservent!

485 Mortua quin etiam iungebat corpora viviS,
Componens manibusque manus atque oribus ora,
Tormenti genus et sanie taboque fluentes -
Complexu in misero longa sic morte necabat.

At fessi tandem cives infanda furentem

490 Armati circumsistunt ipsumque domumque,
Obtruncant socios, ignem ad fastigia iactant.

Ille inter caedem Rutulorum elapsus in agros
Confugere, et Turni defendier hospitis armis.
“Ergo omnis furiis surrexit Etruria iustis;

495 Regem ad supplicium praesenti Marte reposcunt.
His ego te, Aenea, ductorem milibus addam.

Toto namque fremunt condensae litore puppes
Signaque ferre iubent; retinet longaevus haruspex
Fata canans: ‘O Maeoniae delecta iuventus

500 Flos veterum virtusque virum, quos iustus in hostem
Fert dolor et merita accendit Mezentius ira,

Nulli fas Italo tantam subiungere gentem:
Externos optate duces’ Tum Etrusca resedit
Hoc acies campo, monitis exterrita divum.

5ο5 Ipse oratores ad me regnique coronam
Cum sceptro misit mandatque insignia Tarchon,
Succedam castris, Tyrrhenaque regna capessam.
Sed mihi tarda gelu saeclisque effeta senectus

· Invidet imperium seraeque ad fortia vires.

510 Natum exhortarer, ni mixtus matre Sabella
Hine partem patriae traheret. Tu, cuius et annis
Et generi lata indulgent, quem numina poscunt,

 

