LIBER QUINTUS

Ire volunt, omnemque fugae perferre laborem.

770 Quos bonus Aeneas dictis solatur amicis,

Et consanguineo lacrimans commendat Acestae.

· Tres Eryci vitulos et Tempestatibus agnam
Caedere deinde iubet, solvique ex ordine funem.
lpse, caput tonsae loliis evinctus olivae,

775 Stans procul in prora pateram tenet, extaque salsos
Proicit in fluctus ac vina liquentia tundit.
Prosequitur surgens a puppi ventus euntes3 ·
Certatim socii feriunt mare et aequora verrunt.

At Venus interea Neptunum exercita curis l

780 Adloquitur, talesque effundit pectore questus:

“ lunonis gravis im. nec exsaturabile pectus
Cogunt me, Neptune, preces descendere in omnes;
Quam nec longa dies, pietas nec mitigat ulla,

Nec Iovis imperio fatisque infracta quiescit.

785 Non media de gente Phrygum exedisse nefandis
Urbem odiis satis est, nec poenam traxe per omnem;
Reliquias Troiae, cineres atque ossa peremptae
Insequitur. Causas tanti sciat illa furoris.

Ipse mihi nuper Libycis tu testis in undis

790 Quam molem subito excierit; maria omnia caelo
Miscuit, Aeoliis nequiquam freta procellis
ln regnis hoc ausa tuis.

Per scelus ecce etiam Troianis matribus actis
Exussit foede puppes et classe subegit
795 Amissa socios ignotae linquere terrae.
Quod superest, otu, liceat dare tuta per undas
Vela tibi, liceat Laurentem attingere Thybrim,
Si concessa peto, sidant ea moenia Parcae.”
Tum Saturnius haec domitor maris edidit alti:
800 “Fas omne est, Cytherea, meis te fidere regnis,

 

