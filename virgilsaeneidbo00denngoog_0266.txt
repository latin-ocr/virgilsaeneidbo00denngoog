LIBER NONUS

Omne aevum ferro teritur, versaque iuvencum
610 Terga fatigamus hasta, nec tarda senectus
Debilitat vires animi mutatque vigorem;
Canitiem galea premimus, semperque recentes
Comportare iuvat praedas et vivere rapto.
Vobis picta croco et fulgenti murice vestis;
615 Desidiae cordi ; iuvat indulgere choreis;
Et tunicae manicas, et habent redimicula mitrae.
O vere Phrygiae, neque enim Phryges, ite per alta
Dindyma, ubi adsuetis biforem dat tibia cantum.
Tympana vos buxusque vocat Berecyntia Matris
620 Idaeae; sinite arma viris et'cedite ferro.”
Talia iactantem dictis ac dira canentem
Non tulit Ascanius; nervoque obversus equino ·
Contendit telum, diversaque bracchia ducens
Constitit, ante Iovem supplex per vota precatus:
625 “ Iuppiter omnipotens audacibus adnue coeptis.
Ipse tibi ad tua templa feram sollemnia dona,
Et statuam ante aras aurata fronte iuvencum,
Candentem, pariterque caput cum matre ferentem,
Iam cornu petat et pedibus qui spargat harenam.”
630 Audiit et caeli Genitor de parte serena
Intonuit laevum; sonat una fatifer arcus.
Effugit horrendum stridens adducta sagitta,
Perque caput Remuli venit et cava tempora ierro
Traicit. ‘⁶ 1, verbis virtutem inlude superbis!
⁶35 Bis capti Phryges haec Rutulis responsa remittunt.'’
Hoc tantum Ascanius; Teucri clamore sequuntur
Laetitiaque fremunt animosque ad sidera tollunt.
Aetheria tum forte plaga crinitus Apollo
Desuper Ausonias acies urbemque videbat,
640 Nube sedenS, atque his victorem adfatur Iulum:
“Macte nova virtute, puer; sic itur ad astra,

 

