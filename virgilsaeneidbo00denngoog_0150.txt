tinen Qurnrus 133 ¹

Ipsis praecipuos ductoribus addit honores:

250 Victori chlamydem auratam, quam plurima circum
Purpura Maeandro duplici Meliboea cucurrit,
intextusque puer frondosa regius Ida
Veloces iaculo cervos cursuque fatigat,

Acer, anhelanti similis, quem praepes ab Ida

²55 Sublimem pedibus rapuit Iovis armiger uncis;
Longaevi palmas nequiquam ad sidera tendunt
Custodes saevitque canum latratus in auras
At qui deinde locum tenuit virtute secundum,
Levibus huic hamis consertam auroque trilicem

260 Loricam, quam Demoleo detraxerat ipse
Victor apud rapidum Simoenta sub llio alt0,
Donat habere viro, decus et tutamen in armis
Vix illam famuli Phegeus Sagarisque ferebant
Multiplicem, conixi umeris; indutus at olim

265 Demoleos cursu palantes Troas agebat.

Tertia dona iacit geminos ex aere lebetas,
Cymbiaque argento perfecta atque aspera signis.

lamque adeo donati omnes opibusque superbi
Puniceis ibant evincti tempora taenis,

270 Cum saevo e scopulo multavix arte revulsus,
Amissis remis atque ordine debilis uno,
lnrisam sine honore ratem Sergestus agebat.
Qualis saepe viae deprensus in aggere serpens,
Aerea quem obliquum rota transiit, aut gravis ictu

²7 5 Seminecem liquit saxo lacerumque viator,
Nequiquam longos fugiens dat corpore tortus,
Parte ferox, ardensque oculis, et sibila colla
Arduus attollens ; pars vulnere clauda retentat
Nixantem nodis seque in sna membra plicantem:

280 Tali remigio navis se tarda movebat;

Vela facit tamen, et plenis subit ostia velis.

 

