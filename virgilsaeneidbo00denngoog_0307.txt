' 288 vanorur nauaroos

Turn senior, semperque odiis et crimine Drances
lnieosus iuveni Turno sic ore vicissim
Orsa refert: “O fama ingens, ingentior armis

125 Vir Troiane, quibus caelo te laudibus aequem?
Iustitiaene prius mirer, belline laborum?
Nos vero haec patriam grati referemus ad urbem,
Et te, si qua viam dederit fortuna, Latino
Iungemus regi; quaerat sibi foedera Turnus

130 Quin et fatales murorum attollere moles,
Saxaque subvectare umeris Troiana iuvabit.''
Dixerat haec, unoque omnes eadem ore fremebant.
Bis senos pepigere dies, et pace sequestra
Per silvas Teucri mixtique impune Latini

135 Erravere iugis. Ferro sonat icta bipenni
Fraxinus; evertunt actas ad sidera pin0s;
Robora nec cuneis et olentem scindere cedrum,
Nee plaustris cessant vectare gementibus ornos.

Etiam Fama volans, tanti praenuntia luctus
140 Euandrum Euandrique domos et moenia replet,
Quae modo victorem Latio Pallanta ferebat.
Arcades ad portas ruere, et de more vetusto
Funereas rapuere laces3 lucet via longo
Ordine flammarum, et late discriminat agros.
145 Contra turba Phrygum veniens plangentia iungit
Agmina. Quae postquam matres succedere tectis
¹ Viderunt, maestam incendunt clamoribus urbem.
At non Euandrum potis est vis ulla tenere;
Sed venit in medios. Feretro Pallanta reposto
150 Procubuit super, atque haeret lacrimansque gemensque,
Et via vix tandem voci laxata dolore est:

‘⁴ Non haec, o Palla, dederas promissa parenti,
Cautius ut saevo velles te credere Marti.

 

