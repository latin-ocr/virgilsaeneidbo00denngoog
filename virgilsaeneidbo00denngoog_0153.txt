136 VERGILI AENEIDOS

Qui subiit palmae, frustraque ad praemia venit
Ultima, si primi Salio reddantur honores,

Tum pater Aeneas “Vestra ” inquit “munera vobis ¹

Certa manent, pueri, et palmam movet ordine nemo,
350 Me liceat casus miserari insontis amici.”
Sic fatus tergum Gaetuli immane leonis
Dat Salio, villis onerosum atque unguibus aureis,
Hic Nisus “Si tanta ’' inquit “sunt praemia victis,
Et te lapsorum miseret, quae munera Niso
555 Digna dabis? primam merui qui laude coronam,
Ni me, quae Salium, fortuna inimica tulisset.'’
Et simul his dictis faciem ostentabat ct udo
Turpia membra fimo. Risit pater optimus olli,
Et clipeum efferri iussit, Didymaonis artes
360 Neptuni sacro Danais de poste refixum.
Hoc iuvenem egregium praestanti munere donat.

Post, ubi confecti cursus, et dona peregit:
‘¹ Nunc, si cui virtus animusque in pectore praesens,
Adsit et evinctis attollat bracchia palmis.''

3⁶5 Sic ait, et geminum pugnae proponit honorem,
Victori velatum auro vittisque iuvencum,

Ensem atque insignem galeam solacia victo.
Nec mora: continuo vastis cum viribus effert
Ora Dares, magnoque virum se murmure toliit;

370 Solus qui Paridem solitus contendere contra,
Idemque ad tumulum, quo maximus occubat Hector,
Victorem Buten immani corpore, qui se
Bebrycia veniens Amyci de gente terebat,

Perculit et fulva moribundum extendit harena.

375 Talis prima Dares caput altum in proelia tollit,
Ostenditque umeros latos, alternaque iactat
Bracchia protendens, et verberat ictibus auras.

 

