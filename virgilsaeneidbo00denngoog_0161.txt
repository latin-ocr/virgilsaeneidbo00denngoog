144 VERGlLl AENElDOS

Hic primum Fortuna fidem mutata novavit.
6ο5 Dum variis tumulo referunt sollemnia ludis
Irim de caelo misit Saturnia luno
Iliacam ad classem, ventosque adspirat eunti,
Multa movens, necdum antiquum saturata dolorem. l
Illa, viam celerans per mille coloribus arcum,¹
610 Nulli visa cito decurrit tramite virgo. Ἴ
Conspicit ingentem concursum, et litora lustrat,
Desertosque videt portus classemque relictam.
At procul in sola secretae Troades acta
Amissum Anchisen flebant, cunctaeque profundum l
615 Pontum aspectabant flentes Heu tot vada fessis
Et tantum superesse maris! vox omnibus una.
Urbem orant; taedet pelagi perferre laborem.
Ergo inter medias sese haud ignara nocendi
Conicit, et faciemque deae vestemque reponit;
620 Fit Beroe, Tmarii coniunx longaeva Dorycli,
Cui genus et quondam nomen natique fuissent;
Ac sic Dardanidum mediam se matribus infert:
“O miserae, quas non manus ’' inquit “Achaica bello
Traxerit ad letum patriae sub moenibus! Ο gens
625 Infelix, cui te exitio Fortuna reservat?
Septima post Troiae excidium iam vertitur aestas '
Cum freta, cum terras omnes, tot inhospita saxa
Sideraque emensae ferimur, dum per mare magnum
ltaliam sequimur fugientem, et volvimur undis.
⁶30 Hic Erycis fines fraterni, atque hospes Acestes:
Quis prohibet muros iacere et dare civibus urbem?
O patria et rapti nequiquam ex hoste Penates,
Nullane iam Troiae dicentur moenia? nusquam
Hectoreos amnes, Xanthum et Simoenta, videbo?
635 Quin agite et mecum infaustas exurite puppes.
Nam mihi Cassandrae per somnum vatis imago

 

