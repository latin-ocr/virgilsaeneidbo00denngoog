LIBER OCTAVUS

Primus ab aetherio venit Saturnus Olympo,

320 Arma Iovis fugiens et regnis exsul ademptis.
Is genus indocile ac dispersum montibus altis
Composuit, legesque dedit, Latiumque vocari
Maluit, his quoniam latuisset tutus in oris.
Aurea quae perhibent, illo sub rege luere

325 Saecula. Sic placida populos in pace regebat,
Deterior donec paulatim ac decolor aetas
Et belli rabies et amor successit habendi.
Tum manus Ausonia et gentes venere Sicanae,
Saepius et nomen posuit Saturnia tellus;

330 Turn reges asperque immani corpore Thybris,
A quo post Itali fiuvium cognomine Thybrim
Diximus; amisit verum vetus Albula nornen.
Me pulsum patria pelagique extrema sequentem
Fortuna omnipotens et ineluctabile iatum

335 His posuere locis, matrisque egere tremenda
Carmentis Nymphae monita et deus auctor Apollo’'

Vix ea dicta ; dehinc progressus monstrat et aram
Et Carmentalem Romani nomine portam
Quam memorant, Nymphae priscum Carmentis hono-
rern,

340 Vatis fatidicae, cecinit quae prima tuturos
Aeneadas magnos et nobile Pallanteum.
Hinc lucum ingentem, quern Romulus acer Asylum
Rettulit et gelida monstrat sub rupe Lupercal,
Parrhasio dictum Panos de more Lycaei.

345 Nec non et sacri monstrat nemus Argileti,
Testaturque locum, et letum docet hospitis Argi.

Hinc ad Tarpeiam sedern et Capitolia ducit,
Aurea nunc, olim silvestribus horrida dumis.
Iam tum religio pavidos terrebat agrestes

350 Dira loci ; iam tum silvam saxumque tremebant.

 

