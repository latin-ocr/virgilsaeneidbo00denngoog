LIBER OCTAVUS

Vana superstitio veterumque ignara deorum
Imposuit; saevis hospes Troiane, periclis
Servati iacimus meritosque novamus honores.

190 lam primum saxis suspensam hanc aspice rupem:
Disiectae procul ut moles, desertaque montis
Stat domuS, et scopuli ingentem traxere ruinam.
Hic spelunca fuit, vasto summota recessu,
Semihominis Caci iacies quam dira tenebat,

195 Solis inaccessam radiis semperque recenti
Caede tepebat humus, foribusque adfixa superbis
Ora virum tristi pendebant pallida tabo,

Huic monstro Vulcanus erat pater; illius atros
Ore vomens ignes magna se mole ferebat.

“ 200 Attulit et nobis aliquando optantibus aetas
Auxilium adventumque dei. Nam maximus ultor,
Tergemini nece Geryonae spoliisque superbus
Alcides aderat, taurosque hac victor agebat
lugentes, vallemque boves amnemque tenebant.

205 At iuriis Caci mens effera, ne quid inausum
Aut intractatum scelerisve dolive fuisset,
Quattuor a stabulis praestanti corpore tauros
Avertit, totidem forma superante iuvencas.
Atque hos, nequa forent pedibus vestigia rectis,

210 Cauda in speluncam tractos versisque viarum
Iudiciis raptos saxo occultabat opaco
Quaerenti nulla ad speluncam signa ferebant.

Interea, cum iam stabulis saturata moveret
Amphitryoniades armenta abitumque pararet,

215 Discessu mugire boves, atque omne querelis
Impleri nemus, et colles clamore relinqui.
Reddidit una boum vocem vastoque sub antro
Mugiit et Caci spem custodita fefellit.

Hic vero Alcidae furiis exarserat atro

 

