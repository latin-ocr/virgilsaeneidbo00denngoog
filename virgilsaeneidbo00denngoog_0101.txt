88 VERGILI AENEIDOS ’

Praedixit, vobis Furiarum ego maxima pando:

Italiam cursu petitis, ventisque vocatis

Ibitis Italiam, portusque intrare licebit; ’ ¹
255 Sed non ante datam cingetis moenibus urbem,

Quam vos dira fames nostraeque iniuria caedis
Ambesas subigat malis absumere mensas.”
Dixit, etin silvam pennis ablata refugit.
At sociis subita gelidus formidine sanguis
260 Deriguit; cecidere animi, nec iarn amplius armis,
Sed votis precibusque iubent exposcere pacem,
Sive deae, seu sint dirae obscenaeque volueres.
Et pater Anchises passis de litore palmis
Numina magna vocat, meritosque indicit honores:
265 “ Di, prohibete minas; di, talem avertite casum,
Et placidi servate pios! '' Tum litore funem
’ Deripere, excussosque iubet laxare rudentes.
Tendunt vela Noti; fugimus spumantibus undis,
Qua cursum ventusque gubernatorque vocabat.
270 lam medio apparet fluctu nemorosa Zacynthos
Dulichiumque Sameque et Neritos ardua saxis.
Effugimus scopulos Ithacae, Laertia regna,
Et terram altricem saevi exsecramur Ulixi.
Mox et Leucatae nimbosa cacumina montis
²75 Et formidatus nautis aperitur Apollo.
Hunc petimus fessi et parvae succedimus urbi;
Ancora de prora iacitur, stant litore puppes.
Ergo insperata tandem tellure potiti

Lustramurque lovi votisque incendimus aras,
280 Actiaque Iliacis celebramus litora ludis.

Exercent patrias oleo labente palaestras
Nudati socii; iuvat evasisse tot urbes

Argolicas mediosque fugam tenuisse per hostes.
Interea magnum sol circumvolvitur annum,

 

