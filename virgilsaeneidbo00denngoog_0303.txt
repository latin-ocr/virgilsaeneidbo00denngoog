a unuani unuoms

AENEIDOS

LIBER UNDECIMUS

Oceanum interea surgens Aurora reliquit;
Aeneas, quamquam et sociis dare tempus humandis
Praecipitant curae, turbataque funere mens est,
Vota deum primo victor solvebat E00.

Ingentem quercum decisis undique ramis
Constituit tumulo, fulgentiaque induit arma,
¹Mezenti ducis exuvias, tibi, magne, tropaeum,
Bellipotens: aptat rorantes sanguine cristas
Telaque trunca viri et bis sex thoraca petitum
Perfossumque locis, clipeumque ex aere sinistrae
Subligat, atque ensem collo suspendit eburnum.
Tum socios namque omnis eum stipata tegebat
Turba ducum, sic incipieus hortatur ovantes:

“Maxima res effecta, viri; timor omnis abest0,
Quod superest: haec sunt spolia et de rege superbo
Primitiae, manibusque meis Mezentius hic est.
Nunc iter ad regem nobis murosque Latinos.
Arma parate animis, et spe praesumite bellum,
Ne qua mora ignaros ubi primum vellere signa
Adnuerint superi pubemque educere castris,
Impediat, segnisve metu sententia tardet.

Interea socios inhumataque corpora terrae

Mandemus, qui solus honos Acheronte sub imo est.
284

 

