LIBER DECIMUS

415 Elatam in iugulum; saxo ferit ora Thoantis,
Ossaque dispersit cerebro permixta cruento.
Fata canens silvis genitor celarat Halaesum:
Ut senior leto canentia lumina solvit,
Iniecere manum ¹Parcae telisque sacrarunt

420 Euandri. Quem sic Pallas petit ante precatus:
“Da nunc, Thybri pater, ferro, quod missile libr0‚
Fortunam atque viam duri per pectus Halaesi.
Haec arma exuviasque vviri tua quercus habebit.’'
Audiit illa deus; dum texit Imaona Halaesus,

425 Arcadio infelix telo dat pectus inermum.

At non caede viri tanta perterrita Lausus,

Pars ingens belli, sinit agmina, primus Abantem
Oppositum interemit, pugnae nodumque moramque.
Sternitur Arcadiae proles, sternuntur Etrusci,

430 Et vos o Grais imperdita corpora, Teucri.
Agmina concurrunt ducibusque et viribus aequis;
Extremi addensent acies, nec turba moveri
Tela manusque sinit. Hinc Pallas instat et urget,
Hinc contra Lausus, nec multum discrepat aetas,

⁴35 Egregii forma; sed quis fortuna negarat
In patriam reditus. Ipsos concurrere passus
Haud tamen inter se magni regnator Olympi;
Mox illos sua fata manent maiore sub hoste.

Interea soror alma monet succedere Lauso

440 Turnum, qui volucri curru medium secat agmen.

. Ut vidit socios: “Tempus desistere pugnae;
Solus ego in Pallanta feror, soli mihi Pallas
Debetur3 cuperem ipse parens spectator adesset.’'
Haec ait, et socii cesserunt aequore iusso.

445 At, Rutulum abscessu, iuvenis tum iussa superba
Miratus stupet in Turno, corpusque per ingens
Lumina volvit, obitque truci procul omnia visu,

 

