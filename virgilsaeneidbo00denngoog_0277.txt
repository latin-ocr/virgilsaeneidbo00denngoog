VERGlLl AENElDOS

Totque maris vastaeque exhausta pericula terrae,
Dum Latium Teucri recidivaque Pergama quaerunt?

'¹ ''Non satius, cineres patriae insedisse supremos

Atque solum, quo Troia fuit? Xanthum et Simoenta
Redde, oro, miseris, iterumque revolvere casus

Da, pater, iliacos Teucris.’' Tum regia luno
Acta lurore gravi: “Quid me alta silentia cogis.
Rumpere et obductum verbis vulgare dolorem?
Aenean hominum quisquam divumque subegit
Bella sequi, aut hostem regi se inferre Latino?
ltaliam petiit fatis auctoribus— esto—

Cassandrae impulsus iuriis: num linquere castra
Hortati sumus, aut vitam committere ventis?

Num puero summam belli, num credere muros
Tyrrhenamque iidem aut gentes agitare quietas?
Quis deus in fraudem, quae dura potentia nostra
Egit? ubi hic luno, demissave nubibus Iris?
Indignum est Italos Troiam circumdare flammis -
Nascentem‚ et patria Turnum consistere terra,

Cui Pilumnus avus, cui diva Venilia mater:

Quid, face Troianos atra vim ferre Latinis

. Arva aliena iugo premere atque avertere praedas?
Quid soceros legere et gremiis abducere pactas

· Pacem orare manu, praefigere puppibus arma?

Tu potes Aenean manibus subducere Graium,
Proque viro nebulam et ventos obtendere inanes,
Et potes in totidem classem convertere Nymphas:
Nos aliquid Rutulos contra iuvisse nefandum est?

“ ‘Aeneas ignarus abest': ignarus et absit. ’
Est Paphus Idaliumque tibi, sunt alta Cythera: ¹
Quid gravidam bellis urbem et corda aspera temptas?
Nosne tibi fluxas Phrygiae res vertere fundo
Conamur? nos, an miseros qui Troas Achivis

 

