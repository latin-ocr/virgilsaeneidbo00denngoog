LIBER DECIMUS 257

Aggeribus murorum, et inundant sanguine fossas.
²5 Aeneas ignarus abest. Numquamne levari
Obsidione sines? muris iterum imminet hostis
Nascentis Troiae, nee non exercitus alter 3
Atque iterum in Teucros Aetolis surgit ab Arpis
Tydides Equidem cred0, mea vulnera restant,
30 Et tua progenies mortalia demoror arma! ’
Si sine pace tua atque invito numine Troes
Italiam petiere, luant peccata, neque illos
Iuveris auxilio; sin tot responsa secuti,
Quae superi Manesque dabant, cur nune tua quisquam
35 Vertere iussa potest, aut cur nova condere lata?
“Quid repetam exustas Erycino in litore classes?
Quid tempestatum regem, ventosque furentes
Aeolia excitos aut actam nubibus Irim?
Nunc etiam Manes-haee intemptata manebat
Sors rerum — movet, et superis immissa repente
· Allecto, medias Italum bacchata per urbes.
Nil super imperio moveor; speravimus ista,
Cum fortuna fuit; vincant, quos vincere mavis
“Si nulla est regio, Teucris quam det tua coniunx
Dura, per eversae, genitor, fumantia Troiae
Excidia obtestor, liceat dimittere ab armis
Incolumem Ascanium, liceat superesse nepotem.
Aeneas sane ignotis iactetur in undis,
Et, quamcumque viam dederit Fortuna, sequatur;
Hunc tegere et dirae valeam subducere pugnae.
Est Amathus, est celsa mihi Paphos atque Cythera,
Idaliaeque domus; positis inglorius armis
Exigat hic aevum. Magna dicione iubeto
Karthago premat Ausoniam 3 nihil urbibus inde
Obstabit Tyriis. Quid pestem evadere belli

Iuvit et Argolicos medium fugisse per ignes,
FRIEZE’S AENEID - 17

 

