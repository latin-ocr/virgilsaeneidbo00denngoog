116 VERGlLl AENElDOS

Cogitur, et supplex animos summittere amori,
41 5 Ne quid inexpertum frustra moritura relinquat.

“ Anna, vides toto properari litore? Circum
Undique convenere3 vocat iam carbasus auras,
Puppibus et laeti nautae imposuere coronas.

Hunc ego si potui tantum sperare dolorem,
420 Et perferre, soror, potero. Miserae hoc tamen unum
Exsequere, Anna, mihiz—solam nam perfidus ille
Te colere, arcanos etiam tibi credere sensus;
Sola viri molles aditus et tempora noras -
l, soror, atque hostem supplex adfare superbum;
4²5 Non ego cum Danais Troianam exscindere gentem
Aulide iuravi, classemve ad Pergama misi,
N ec patris Anchisae cinerem Manesve revelli:
Cur mea dicta neget duras demittere in aures?
. Quo ruit? extremum hoc miserae det munus amanti:
430 Exspectet facilemque lugam ventosque ferentes.
Non iam coniugium antiquum, quod prodidit, 0r0,
Nec pulchro ut Latio careat regnumque relinquat;
Tempus inane pet0‚ requiem spatiumque furori,
Dum mea me victam doceat fortuna dolere.
435 Extremam hanc oro veniam, -— miserere sororis —
Quam mihi cum dederis, cumulatam morte remittam.”

Talibus orabat, talesque miserrima fletus
Fertque refertque soror.. Sed nullis ille movetur
Fletibus, aut voces ullas tractabilis audit ;

44ο Fata obstant, placidasque viri deus obstruit aures.
Ac velut annoso validam cum robore quercum
Alpini Boreae nunc hinc nunc flatibus illinc
Eruere inter se certant; it stridor, et altae ’
Constemunt terram concusso stipite lrondes;

445 Ipsa haeret scopulis, et, quantum vertice ad auras
Aetherias, tantum radice in Tartara tendit:

 

