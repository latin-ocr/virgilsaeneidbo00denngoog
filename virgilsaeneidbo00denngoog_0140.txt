tisun QUARTUS

. At trepida, et coeptis immanibus effera Did0‚
Sanguineam volvens aciem, maculisque trementes
Interfusa genas, et pallida morte futura,

645 Interiora domus inrumpit limina, et altos
Conscendit furibunda rogos, ensemque recludit
Dardanium, non hos quaesitum munus in usus.
Hic, postquam iliacas vestes notumque cubile
Conspexit, paulum lacrimis et mente morata,

650 Incubuitque tor0, dixitque novissima verba:

“ Dulces exuviae, dum fata deusque sinebat,
Accipite hanc animam, meque his exsolvite curis.
Vixi, et, quem dederat cursum fortuna, peregi;
Et nunc magna mei sub terras ibit imago.

655 Urbem praeclaram statui ; mea moenia vidi;
Ulta virum, poenas inimico a fratre recepi ;
Felix, heu nimium felix, si litora tantum
Numquam Dardaniae tetigissent nostra carinae! '' ,

Dixit, et, os impressa toro, “ Moriemur inultae,

66ο Sed moriamur'' ait. “ Sic, sic iuvat ire sub umbras.
Hauriat hunc oculis ignem crudelis ab alto

Dardanus et nostrae secum ferat omina mortis.’'
Dixerat; atque illam media inter talia ferro

Conlapsam aspiciunt comites, ensemque cruore
665 Spumantem, sparsasque manus. lt clamor ad alta
Atria; concussam bacchatur Fama per urbem.
Lamentis gemituque et femineo ululatu
Tecta fremunt3 resonat magnis plangoribus aether.
Non aliter, quam si immissis ruat hostibus omnis
670 Karthago aut antiqua Tyros, flammaeque furentes
Culmina perque hominurn volvantur perque deorum.
Audiit exanimis trepidoque exterrita cursu
Unguibus ora soror foedans et pectora pugnis
Per medios ruit, ac morientem nomine clamat:

 

