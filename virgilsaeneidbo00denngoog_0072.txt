LIBER SECUNDUS

120 Obstipuere animi, gelidusque per ima cucurrit
Ossa tremor, cui iata parent, quem poscat Apolli).
Hic Ithacus vatem magno Calchanta tumultu
Protrahit in medios3 quae sint ea numina divum,
Flagitat. Et mihi iam multi crudele canebant
125 Artificis sceluS, et taciti ventura videbant.
“Bis quintis silet ille dies, tectusque recusat

Prodere voce sua quemquam aut opponere morti.
Vix tandem, magnis Ithaci clamoribus actus
Composito rumpit vocem, et me destinat arae.

130 Adsensere omnes, et, quae sibi quisque timebat,
Unius in miseri exitium conversa tulere.
Iamque dies infanda aderat3 mihi sacra parari,
lit salsae fruges, et circum tempora vittae.
Eripui, fateor, leto me, et vincula rupi,

¹35 Limosoque lacu per noctem obscurus in ulva
Delitui dum vela darent, si forte dedissent.
Nec mihi iam patriam antiquam spes ulla videndi,
Nec dulces natos exoptatumque parentem ;
Quos illi iors et poenas ob nostra reposcent

140 Effugia, et culpam hanc miserorum morte piabunt.
Quod te per superos et conscia numina veri,
Per, si quaest, quae restet adhuc mortalibus usquam
Intemerata fides, oro, miserere laborum
Tantorum, miserere animi non digna ferentis”

¹45 His lacrimis vitam damus, et miserescimus ultro.
Ipse viro primus manicas atquc arta levari
Vincla iubet Priamus, dictisque ita fatur amicis:
“Quisquis es, amissos hinc iam obliviscere Graios.
Noster eris, mihique haec edissere vera roganti:

150 Quo molem hanc immanis equi statuere? quis auctor?
Quidve petunt? quae religio, aut quae machina

belli?''

 

