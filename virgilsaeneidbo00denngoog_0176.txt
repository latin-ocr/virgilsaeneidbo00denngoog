’ frasu saxrus 159

Aspectans silvam immensam, et sic voce preca-
tur:

“ Si nunc se nobis ille aureus arbore ramus

Ostendat nemore in tanto! quando omnia vere

Heu nimium de te vates, Misene, locuta est.’'

190 Vix ea fatus erat, geminae cum forte columbae
Ipsa sub ora viri caelo venere volantes,

Et viridi sedere solo. Tum maximus heros ,
Maternas adgnoscit aves, laetusque precatur:
“Este duces, o, si qua via est, cursumque per auras

195 Derigite in lucos, ubi pinguem dives opacat
Ramus humum. Tuque, o, dubiis ne defice rebuS,
Diva parens'’ Sic effatus vestigia pressit,
Observaus, quae signa ferant, quo tendere pergant.
Pascentes illae tantum prodire volando, ·

200 Quantum acie possent oculi servare sequentum.
Inde ubi venere ad fauces grave olentis Averni, Ι
Tollunt se celeres, liquidumque per aera lapsae
Sedibus optatis gemina super arbore sidunt, '
Discolor unde auri per ramos aura refulsit.

205 Quale solet silvis brumali frigore viscum
Fronde virere nova, quod non sua seminat arbos
Et croceo fetu teretes circumdare truncos:

Talis erat species auri frondentis opaca
llice, sic leni crepitabat bractea vento

210 Corripit Aeneas extemplo avidusque refringit
Cunctantem, et vatis portat sub tecta Sibyllae.

Nec minus interea Misenum in litore Teucri
Flebant, et cineri ingrato suprema ferebant.
Principio pinguem taedis ct robore secto

215 Ingentem struxere pyram, cui frondibus atris
lntexunt latera, et ferales ante cupressos
Constituunt‚ decorantque super fulgentibus armis.

 

