urana ouonrcruus 319

Aeneadae referent, ferrove haec regna lacessent.
Sin nostrum adnuerit nobis Victoria Martem -
Ut potius reor, et potius di numine firment -
Non ego nec Teucris Italos parere iubebo,

ιφ Nec mihi regna peto ; paribus se legibus ambae
Invictae gentes aeterna in foedera mittant.

Sacra deosque dabo; socer arma Latinus habeto,
Imperium sollemne socer; mihi moenia Teucri
Constituent, urbique dabit Lavinia nomen.”

¹95 Sic prior Aeneas 3 sequitur sic deinde LatinuS,
Suspiciens caelum, tenditque ad sidera dextram:
“Haec eadem, Aenea, Terram, Mare, Sidera, iuro,
Latonaeque-genus duplex, Ianumque bifrontem,
Vimque deum infernam et duri sacraria Ditis;

²00 Audiat haec Genitor, qui foedera fulmine sancit.
Tango aras, medios ignes et numina testor:

Nulla dies pacem hanc Italis nec foedera rumpet,
Quo tescumque cadent3 nec me vis ulla volentem
· Avertet, non, si tellurem effundat in undas,

ως Diluvio miscens, caelumque in Tartara solvat;

Ut sceptrum hoc’'—dextra sceptrum nam forte
gerebat-

“Numquam fronde levi fundet virgulta nec umbras,

Cum semel in silvis imo de stirpe recisum

Matre caret, posuitque comas et bracchia ferro,

210 Olim arbos; nunc artificis manus aere decoro
Inclusit, patribusque dedit gestare Latinis.'’
Talibus inter se firmabant foedera dictis
Conspectu in medio procerum. Tum rite sacratas
ln flammam iugulant pecudes, et viscera vivis

215 Eripiunt, cumulantque oneratis lancibus aras.

At vero Rutulis impar ea pugna videri
Iamdudum, et vario misceri pectora motu;

 

