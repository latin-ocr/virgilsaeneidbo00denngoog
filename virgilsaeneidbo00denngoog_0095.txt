82 VERGlLl AENElDOS

Vi potitur. Quid non mortalia pectora cogis,
Auri sacra fames? Postquam pavor ossa reliquit,
Delectos populi ad proceres primumque parentem
Monstra deum refero, et, quae sit sententia, posco
Omnibus idem animus, scelerata excedere terra, 3
Linqui pollutum hospitium, et dare classibus austros. j
Ergo instauramus Polydoro iunuS, et ingens
Aggeritur tumulo tellus; stant Manibus arae,
Caeruleis maestae vittis atraque cupress0,

65 Et circum Iliades crinem de more solutae;
inferimus tepido spumantia cymbia lacte
Sanguinis et sacri pateras, animamque sepulcro
Condimus, et magna supremum voce ciemus.

Inde, ubi prima fides pelago, placataque venti
Dant maria et lenis crepitans vocat auster in altum, ,
Deducunt socii naves et litora complent.
Provehimur portu, terraeque urbesque recedunt.
Sacra mari colitur medio gratissima tellus
Nereidum matri et Neptuno Aegaeo,

75 Quam pius Arcitenens oras et litora circum
Errantem Mycono e celsa Gyaroque revinxit,
Immotamque coli dedit et contemnere ventos.

Huc feror3 haec fessos tuto placidissima portu
Accipit. Egressi veneramur Apollinis urbem.

80 Rex Anius, rex idem hominum Phoebique sacerdos,

Vittis et sacra redimitus tempora lauro,

Occurrit3 veterem Anchisen adgnoscit amicum.
Iungimus hospitio dextras, et tecta subimus.

Templa dei saxo venerabar structa vetusto: ἵ

85 “Da propriam, Thymbraee, domum; da moenia i

fessis ¹

Et genus et mansuram urbem3 serva altera Troiae ῃ

Pergama, reliquias Danaum atque immitis Achilli.

 

