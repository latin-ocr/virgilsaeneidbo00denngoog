236 VERGILI AENEIDOS

Mens agitat mihi, nec placida contenta quiete est.
Cernis, quae Rutulos habeat fiducia rerum:
Lumina rara micant ; somno vinoque soluti

190 Procubuere; silent late loca. Percipe porro,
Quid dubitem, et quae nuuc animo sententia surgat.
Aenean acciri omnes, populusque patresque,
Exposcunt‚ mittique viros, qui certa reportent.

Si, tibi quae posco promittunt, - nam mihi facti

¹95 Fama sat est, — tumulo videor reperire sub illo ,
Posse viam ad muros et moenia Pallantea.'’ ·

Obstipuit magno laudum percussus amore
Euryalus; simul his ardentem adfatur amicum:
“Mene igitur socium summis adiungere rebus,

200 Nise, fugis? solum te in tanta pericula mittam?
Non ita me genitor, bellis adsuetus Opheltes
Argolicum terrorem inter Troiaeque labores
Sublatum erudiit; nec tecum talia gessi,
Magnanimum Aenean et fata extrema secutus:

205 Est hic, est animus lucis contemptor, et istum
Qui vita bene credat emi, quo tendis honorem.”

Nisus ad haec: “Equidem de te nil tale verebar ;
Nec fas non; ita me referat tibi magnus ovantem
Iuppiter, aut quicumque oculis haec aspicit aequis.

210 Sed si quis- quae multa vides discrimine tali-

Si quis in adversum rapiat casusve deusve,

Te superesse velim: tua vita dignior aetas.

Sit, qui me raptum pugna pretiove redemptum
Mandet humo, solita aut si qua id fortuna vetabit,

215 Absenti ferat inferias, decoretque sepulcro
Neu matri miserae tanti sim causa doloris
Quae te sola, puer, multis e matribus ausa
Persequitur, magni nec moenia curat Acestae.” -
Ille autem “Causas nequiquam nectis inanes

 

