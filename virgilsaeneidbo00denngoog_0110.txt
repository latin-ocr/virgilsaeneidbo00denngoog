Lmen rsnrrus 97

Praeceptisque Heleni, dederat quae maxima, rite
Iunoni Argivae iussos adolemus honores.
Haud mora, continuo perfectis ordine votis,
Cornua velatarum obvertimus antennarum,
550 Graiugenumque domos suspectaque linquimus arva.
Hinc sinus Herculei, si vera est fama, Tarenti
Cemitur3 attollit se diva Lacinia contra,

Caulonisque arces et navifragum Scylaceum.
Turn procul e fluctu Trinacria cernitur Aetna,

555 Et gemitum ingentem pelagi pulsataque saxa
Audimus longe fractasque ad litora voces
Exsultantque vada, atque aestu miscentur harenae.
Et pater Anchises: “Nimirum haec illa Charybdis;
Hos Helenus scopulos, haec saxa horrenda canebat.

560 Eripite, o socii, pariterque insurgite remis.''

Haud minus ac iussi faciunt, 'primusque rudentem
Contorsit laevas proram Palinurus ad undas;
Laevam cuncta cohors remis ventisque petivit.
Tollimur in caelum curvato gurgite, et idem

565 Subducta ad Manes imos desedimus unda.

Ter scopuli clamorem inter cava saxa dedere;
Ter spumam elisam et rorantia vidimus astra.
Interea fesso's ventus cum sole reliquit,
Ignarique viae Cyclopum adlabimur oris.

570 Portus ab accessu ventorum im motus et ingens
Ipse; sed horrificis iuxta tonat Aetna ruiniS,
Interdumque atram prorumpit ad aethera nubem,
Turbine fumantem piceo et candente favilla,
Attollitque globos flammarum et sidera lambit;

575 Interdum scopulos avulsaque viscera montis
Erigit eructans liquefactaque saxa sub auras
Cum gemitu glomerat, fundoque exaestuat imo.

Fama cst Enceladi semustum fulmine corpus
rnr'szn’s usnam-7

 

