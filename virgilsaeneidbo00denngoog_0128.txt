ursan Quanrus

Hic primum paribus nitens Cyllcnius alis
Constitit; hinc toto praeceps se corpore ad undas
Misit, avi similis, quae circum litora, circum

255 Piscosos scopulos humilis volat aequora iuxta.
Haud aliter terras inter caelumque volabat
Litus harenosum ad Libyae, ventosque secabat
Materno veniens ab avo Cyllenia proles.

Ut primum alatis tetigit magalia plantis

260 Aenean fundantem arces ac tecta novantem
Conspicit; atque illi stellatus iaspide fulva
Ensis erat, Tyrioque ardebat murice laena
Demissa enumeris, dives quae munera Dido
Fecerat et tenui telas discreverat auro.

‚265 Continuo invadit: “Tu nunc Karthaginis altae
Fundamenta locas, pulchramque uxorius urbem
Exstruis? heu regni rerumque oblite tuarum!
Ipse deum tibi me claro demittit Olympo
Regnator, caelum et terras qui numine torquet;

270 lpse haec ferre iubet celeres mandata per auras:
Quid struis, aut qua spe Libycis teris otia terris?
Si te nulla movet tantarum gloria rerum
Nec super ipse tua moliris laude laborem,
Ascanium surgentem et spes heredis Iuli

275 Respice, cui regnum ltaliae Romanaque tellus

‘Debentur.'' Tali Cyllenius ore locutus '
Mortales visus medio sermone reliquit,
Et procul in tenuem ex oculis evanuit auram.
At vero Aeneas aspectu obmutuit amens,

280 Arrectaeque horrore comae, et vox faucibus haesit.
Ardet abire luga dulcesque relinquere terras
Attonitus tanto monitu imperioque deorum.

Heu quid agat? quo nunc reginam ambire furentem
Audeat adfatu? quae prima exordia sumat?

 

