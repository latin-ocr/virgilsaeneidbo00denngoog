LIBER NONUS

220 Nec mea iam mutata loco sententia cedit.
Acceleremus ! ’¹ ait. Vigiles simul excitat. llli
Succedunt servantque vices; statione relicta
lpse comes Niso graditur, regemque requirunt.

Cetera per terras omnes animalia somno

225 Laxabant curas et corda oblita laborum.
Ductores Teucrum primi, delecta iuventus,
Consilium summis regni de rebus habebant,

Quid facerent, quisve Aeneae iam nuntius esset.
Stant longis adnixi hastis et scuta tenentes

230 Castrorum et campi medio Tum Nisus et una
Euryalus confestim alacres admittier orant;

Rern magnam, pretiumque morae fore. Primus Iulus
Accepit trepidos, ac Nisum dicere iussit.
Tum sic Hyrtacides: “Audite o mentibus aequis,

235 Aeneadae, neve haec nostris spectentur ab annis
Quae ierimus. Rutuli somno vinoque soluti
Conticuere3 locum insidiis conspeximus ipsi,

Qui patet in bivio portae, quae proxima ponto;
interrupti ignes aterque ad sidera fumus

²40 Erigitur: si fortuna permittitis uti,

Quaesitum Aenean et moenia Pallantea,

Mox hic cum spoliis, ingenti caede peracta,

Adfore cernetis. Nec nos via fallet euntes;

Vidimus obscuris primam sub vallibus urbem

245 Venatu adsiduo et totum cognovimus amnem.”

Hic annis gravis atque animi maturus Aletes:

“Di patrii, quorum semper sub numine Troia est,

Non tamen omnino Teucros delere paratis,

Cum tales animos iuvenum et tam certa tulistis

250 Pectora.’' Sic memorans, umeros dextrasque tenebat
Amborum‚ et vultum lacrimis atque ora rigabat.
“Quae vobis, quae digna, viri, pro laudibus istis

 

